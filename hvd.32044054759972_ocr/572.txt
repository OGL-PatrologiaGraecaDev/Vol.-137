
“25
Tunc etiam probris dure cogebat amaris,
Ut se sponte sui nati copularet amori,
Et simulacra deum coleret, Christumque negaret.
ed virgo Chrisli nec suppliciis superari,
Nec blandimentis potuit devincier ullis,
Quin servaret amatori isine fraude priori,
Quod pepigit pactum, signo fidei stabilitum.
Cui praeses, pravam rursum renovans suadelam,
Dixit : Si vere cupias intacta manere
Virgo, deae magna: citius subjungere Vestae,
Ejus sacricolis et consociare puellis,
Quo condigna ﬁas illi semper famulari.
Haec inquit praeses, contra sed sic ait Agnes :
Si mihi jure tuum placuit contemnere natum,
Qui ratione vigens, cunctis quoque sensibus utens
Corporeis, anima regitur nunquam moritura,
Quamvis sit merito barathro claudendas in imo,
Multtis errorum pro commissis variorum,
Ni, sanum sapiens, et quandoquidem respiciens,
Se tingi faciat pura baptismatis unda,
Queis te posse minis, vel queis tandem suadelis,
Ad simulacrorum reris me cogere cultum ‘I
Artiﬁcum cura, quae, conformata metallo,
Membrorum falsam portant solummodo formam,
Mobilis officium complent nec corporis ullum,
Et neque viventis quidquam monstrant animalis
161 thuod ab bis insensatis monstrisque profanis
Solamen vitae mihimet sperare gerendae
Possum, quae, vita sensuque carentia cuncto,
Nec sibi proficiunt, mihi nec succurrere possunt?
Haec ubi dicta dedit, praeses Sempronius inquit:
Florentem primis te nam cognosco sub annis,
Ingenio parvam, nec non aetate tenellam.
Hinc, infantili parcendo simplicitati,
Prudenter te supporto, lasciva puella,
Quo parcendo tuum citius te flectere collum
Sub sacris Vestae plantis faciam veneranda}.
Jureque nostrorum numen placare deorum.
Sed, si, tam mitem spernendo mei pietatem,
Contraluctaris, mea nec precepta sequeris,
Ultra non parco, sed, vim justam faciendo,
Mando sub obscenae latebris te claudier aedis,
In qua criminibus turper gaudent mulieres,
Et faciam pollutarum sociam meretricum,
Quo tu, quae clare polles de stirpe creata,
Dedecus omne tuis sis et confusio turpis.
At sacra virgo, minis nimium trepidans superistis, D
Audacter mox praefacto eedit ista responsa :
Si tu namque Deum scires hunc, quem colo,verum,
llliusque potestatem sine ﬁne vigentem,
Qua semper, proprios pie confortando ministros,
Antiqui fraudes hostis confringit et omnes,
Talia verba tuo nolles profundere rostro,
Nec mihi terrores totiens praeponere tristes.
Hinc ego, quae, sectando finem Christi meliorem,
Illum cognosco, nec non cognoscor ab illo,
Ipsius dextra me defendente superna,
Spero delicti nunquam maculis violari,
Carnis spurcities fragilis sed vincere cunctas.
